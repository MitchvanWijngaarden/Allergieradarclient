Onderzoeksdoelen
De dagelijkse registratie van de mate waarin hooikoortspatiënten last hebben van neus, ogen en longen wordt gebruikt voor wetenschappelijk onderzoek. Het onderzoek naar de klachtengegevens wordt gecoördineerd door het Leids Universitair Medisch Centrum en Wageningen Universiteit. Het onderzoek richt zich op de volgende doelen:

Meer kennis over hooikoorts
Vergroten van de kennis over waar in Nederland en wanneer mensen hooikoortsklachten hebben.

Bepalen bij welke pollenconcentratie patiënten welke mate van klachten ondervinden.

Vergroten kennis oorzaak hooikoorts
Vergroten van de kennis over de biologische factoren, omgevingsfactoren, medische en sociaaleconomische factoren die de (intensiteit en variabiliteit van) hooikoortsklachten veroorzaken. De klachtenregistraties worden hiervoor gekoppeld aan gegevens over weersomstandigheden, pollentellingen, de aanwezigheid van planten, luchtverontreiniging en diverse andere databestanden.

Valideren onderzoekresultaten
Valideren van de huidige hooikoortsverwachting en ontwikkelen van nieuwe hooikoortsverwachtingen bijvoorbeeld voor berkenpollen.

Contact met doelgroep
Daarnaast is het doel om beschikbare en verkregen kennis actief te communiceren naar allergiepatiënten en artsen zodat deze groepen in staat zijn om allergieklachten te voorkomen of te beperken.
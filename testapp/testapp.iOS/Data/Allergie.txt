Allergie
Een allergie is een overdreven reactie van het immuunsysteem. Normaal gesproken beschermt het immuunsysteem het lichaam tegen schadelijke stoffen zoals virussen, bacteriën en schimmels. In het geval van een allergie gaat het immuunsysteem de strijd aan met 'onschuldige' eiwitten, de allergenen.

Veel voorkomende allergenen:
Luchtwegallergenen
Deze allergenen komen met de ingeademde lucht in onze luchtwegen en veroorzaken daar een allergische reactie. De meest bekende luchtwegallergenen komen voor in pollen, in de uitwerpselen van de huisstofmijt, in de huidschilfers of uitwerpselen van dieren.

Allergenen in voedingsmiddelen
Tot de meest voorkomende voedselallergieën behoren koemelk, eieren, vis, schaaldieren, noten, granen, ontbijtgranen, citrusvruchten, pinda's en sojabonen.

Allergenen in geneesmiddelen
Een bekend voorbeeld is een allergie voor antibiotica zoals penicilline.

Insecten gif
Allergie voor een bijen- of wespensteek.

Huidallergenen
Na contact met bijvoorbeeld latex handschoenen, kunnen allergische verschijnselen op de huid ontstaan, zoals roodheid, jeuk en schilfering.